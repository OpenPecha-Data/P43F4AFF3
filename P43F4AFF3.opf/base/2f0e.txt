Colophon, ff. 6a3-7[...]Author Colophon, f. 6a3-4།།ཅེས་དབུ་མ་ལྟ་ཁྲིད་ཟབ་དོན་གནད་ཀྱི་ཟླ་ཟེར་འདི་ཡང་རོང་སྟོན་ཆེན་པོ་ཤེས་བྱ་ཀུན་རིག་གིས་དཔལ་ནཱ་ལེནྡྲའི་ཆོས་སྡེ་ཆེན་པོར་སྦྱར་བའོ།
འདིས་ཀྱང་བསྟན་པ་རིན་པོ་ཆེ་ཕྱོགས་དུས་ཀུན་དུ་རྒྱས་པར་གྱུར་ཅིག།Printing Colophon, f. 6a3-7༎དཔལ་ལྡན་གསང་ཕུའི་གླིང་སྟོད་ནང་སོ་ནས།།སྡེ་སྣོད་འཛིན་པ་ནམ་མཁའ་བརྟན་པ་ཡིས།།པར་འདི་བསྒྲུབས་ནས་ཆོས་སྦྱིན་བཏང་བའི་མཐུས།།འགྲོ་ཀུན་རྟག་ཏུ་དམ་ཆོས་འཕེལ་བར་ཤོག།།གསུང་རབ་ཀུན་ལ་ཐོས་བསམ་བྱས་ན་ཡང།།སྤྲོས་པ་ཉེར་ཞིའི་ལྟ་བ་མ་སྒོམས་ན།།འབྲས་བུ་ཆོས་སྐུ་ཐོབ་པར་མི་ནུས་པས།།ཞི་གནས་མཆོག་གིས་ལྷག་མཐོང་སྒོམ་པར་ཤོག།།བྱེ་མདོ་གཉིས་དང་ཉན་ཐོས་འཕགས་པ་ཡིས་།རྟག་གཅིག་རང་དབང་ཅན་གྱི་གང་ཟག་བདག།།མེད་པར་རྟོགས་ནས་དགྲ་བཅོམ་ཐོབ་ན་ཡང།།རྡུལ་ཕྲན་ཆ་མེད་བདེན་པར་ཞེན་བས་བཅིངས།།སེམས་ཙམ་པ་དང་རང་རྒྱལ་འཕགས་པ་ཡིས།།ཕྱི་དོན་བདེན་མེད་རྟོགས་ནས་བསྒོམས་ན་ཡང།།ཤེས་པ་རང་རིག་རང་གསལ་བདེན་འཛིན་གྱི།།འཆིང་བས་བཅིངས་པས་དབུ་མའི་ལམ་ལས་གོལ།།དེ་ཕྱིར་རྫོགས་པའི་སངས་རྒྱས་ཐོབ་འདོད་ན།།ལྷག་པའི་ཚུལ་ཁྲིམས་འཇུག་སྡོམ་བླངས་ནས་བསྲུངས།།ལྷག་པའི་ཏིང་འཛིན་ཉེས་པ་ལྔ་བྲལ་གྱིས།།ལྷག་པའི་ཤེས་རབ་དབུ་མའི་ལྟ་བས་བསྒོམས།།པར་མཁན་བརྩོན་འགྲུས་བཟང་པོས་སྐོས༎དགེ་ཞིང་སྐྲ་ཤིས་

